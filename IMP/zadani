Společná část popisu:

Každý student se, prostřednictvím IS FIT, přihlásí na jedno z vypsaných  témat projektů (viz Projekt / Varianty termínu). 

Přihlašování začíná v pondělí 30.9. od 20 hod.
Není-li u projektu uvedeno jinak, projekty jsou vypsány k individuálnímu, tj. samostatnému řešení každou z přihlášených osob s doporučeným implementačním jazykem C. 

Odevzdání a hodnocení řešení projektů

Nutnou podmínkou pro získání bodů za projekt je vypracování projektu v souladu se zadáním a odevzdání řešení projektu v jediném ZIP archívu do IS FIT. Má-li projekt více řešitelů (tj. je-li explicitně označen jako skupinový projekt), zvolí si tito mezi sebou jednoho, kterého odevzdáním archívu pověří.
V případě skupinových projektů uložte do výše zmíněného ZIP archívu také soubor info.txt, který bude obsahovat jména, příjmení a loginy řešitelů projektu. U každého řešitele bude uvedeno, jaký byl jeho procentuální podíl na řešení projektu jako celku. U každého z řešitelů skupinového projektu budou navíc v info.txt shrnuty i) informace o částech projektu, na jejichž řešení pracoval, ii) realizační výstupy vyprodukované řešitelem při řešení projektu a iii) příslušné pracovní aktivity a jejich výstupy ve vztahu k řešením projektu jako celku. V případě, že tento soubor odevzdán nebude nebo v něm budou zmíněné náležitosti u některých řešitelů chybět, pak body za projekt nebudou těmto řešitelům uděleny. 
Pouhá funkčnost dle zadání, shromáždění materiálů dle zadání a splnění dalších náležitostí zadání je nutnou, ale ne dostačující podmínkou pro získání plného počtu bodů za projekt. Dostačující podmínka se považuje za splněnou je-li projekt vyřešen pečlivě a kvalitně, čímž se rozumí zejména vhodná dekompozice daného problému na podproblémy, efektivita implementace, přehlednost zdrojových textů, dále vhodnost, účelnost a dostatečnost komentářů ve zdrojových textech, přehlednost, logická struktura a ilustrativnost odevzdané dokumentace.
První řádky každého souboru, který byl vytvořen či modifikován pro účely řešení projektu, musí obsahovat následující informace: jméno, příjmení a login autora změn, stručný popis změn provedených v souboru včetně odhadu podílu (v %) změn vzhledem k původnímu obsahu souboru (v případě 100% autorství explicitně uveďte "originál") a datum provedení poslední změny v souboru.
Řešení skupinových projektů

Pro minimalizaci problémů spojených s řešením skupinových projektů se doporučuje, aby se řešitelský tým skupinového projektu sešel co nejdříve a nadále se scházel v pravidelných intervalech.
Lhůta pro zjištění práceschopnosti týmu je čtvrtek, 18. 10. 2018. Do tohoto termínu (včetně) můžete informovat vedoucího projektu o neschopnosti práce daného týmu, o vystoupení z něj a požádat o změnu zadání na jiné (oznámíte které) s tím, že tato změna již bude definitivní. V tomto případě (tj. při změně zadání) je doporučeno zvolit si zadání individuální. 
Dotazy k projektům

Pro pokládání dotazů souvisejících s projekty využijte fóra Dotazy k projektům, které bylo k tomuto účelu zřízeno. 
Dotazy ke konkrétním tématům projektů zodpoví příslušní vedoucí, jejichž bližší identifikaci naleznete v detailním popisu k projektu (Vede: ...), zkráceně pak i u názvu projektu (za názvem projektu je za oddělující čárkou uvedeno zkrácené příjmení vedoucího projektu:
B = M. Bidlo (bidlom@fit.vutbr.cz, L330),
N = J. Nevoral (inevoral@fit.vutbr.cz, L323),
S = J. Strnadel, (strnadel@fit.vutbr.cz, L332),
Š = V. Šimek (simekv@fit.vutbr.cz, L323),
Případné dotazy obecné povahy zasílejte garantovi předmětu. Předmět dotazu musí začínat řetězcem IMP_proj následovaným mezerou; jinak hrozí, že na něj nebude reagováno.
Popis varianty:
Vede: M. Bidlo

Navrhněte vestavný SW realizující digitální countdown se zvukovou signalizací a zobrazením na 7-segmentovém displeji. Jedná se o tradiční kuchyňský minutovník, na kterém uživatel nastaví požadovanou dobu a po jejím uplynutí zazní zvukový signál. S ohledem na možnosti kitu a displeje realizujte toto zařízení. Využijte tlačítka kitu k vhodnému ovládání, přičemž implementujte následující funkcionalitu:
1. Nastavení požadované doby, následný stisk zvoleného tlačítka spustí odpočítávání.
2. Zobrazení aktuálního stavu během odpočítávání na 7-segmentovce.
3. Alarm (zaznění bzučáku kitu) po uplynutí doby (na displeji 00:00).
4. Pro demonstrační účely implementujte možnost zrychleného odpočítávání.

Vybavení k projektu bude možné zapůjčit od M. Bidla, informace k tomu bude včas rozeslána mailem.

* * *

Následující informace a požadavky jsou společné pro všechna zadání od M. Bidla.
V případě nejasností se řiďte obecnými pokyny k projektům nebo vzneste dotaz.

A. Případné detaily nespecifikované v zadání řešte dle vlastního uvážení.

B. Podmínkou hodnocení projektu je osobní demonstrace funkčnosti řešení vyučujícímu. Demonstrace řešení s obhajobou proběhnou po termínu odevzdání, informace k tomu budou včas sděleny mailem.

C. Dílčí složkou pro hodnocení je též stručná dokumentace poskytující základní informace o projektu a způsobu řešení. Ta by měla obsahovat zejména:

1. Odstavec s textovým popisem projektu - o co se jedná, účel, funkce.
2. Popis ovládání (význam použitých kláves/tlačítek kitu , popis terminálových příkazů apod.).
3. Externí schéma(ta) zapojení, spojení s kitem, fotografie ukazující navržená externí/pomocná zařízení, případně informace o specifických nastavení kitu.
4. Stručný popis způsobu řešení - stačí jen info o klíčových částech implementovaných řešitelem, případně zmínka o převzatých kódech, jejich modifikaci či externích knihovnách (je-li třeba).
5. Závěrečné shrnutí - zhodnocení řešení, známé problémy a nedostatky, sdělení o případných nedokončených/neimplementovaných částech s ohledem na zadání.

Není podstatný ani tak rozsah dokumentace, ale to, zda obsahuje podstatné informace o projektu. Preferuji formát pdf nebo prostý text (pokud postačuje).

D. Odevzdávejte jediný archiv (zip nebo tar.gz) pojmenovaný Vaším loginem, který bude obsahovat adresář opět nazvaný podle loginu a v něm dokumentaci a příslušné zdrojové soubory uspořádané tak, jak je obvyklé ve vývojovém prostředí použitého kitu (např. pro Qdevkit u FITkitu, projekt z KDS apod.).

