# Zadání do IAL

## C201 C203 C206 <- (2 body ztráta za advanced test)

V první domácí úloze, kterou najdete v Souborech k předmětům / Algoritmy / Projekty / ial_2018_du1.tar.gz,  na vás čekají následující tři příklady:
C201: jednosměrně vázaný lineární seznam za 3 body,
C203: fronta znaků v poli za 3 body a
C206: dvousměrně vázaný lineární seznam za 4 body.
Vaším úkolem je v souborech c201.c, c203.c a c206.c doplnit těla funkcí a odevzdat je prostřednictvím IS FIT (nezapakované a s kódováním diakritiky v UTF8).

Správnost implementace si můžete ověřit pomocí základní testovací aplikace (např. c201-test.c), pro jejíž překlad máte připravený makefile (make all / make clean). Do hlaviček funkcí ani do hlavičkových souborů nezasahujte!

Jestliže implementace daného příkladu dává správné výsledky pro základní testovací aplikaci při překladu a spuštění na serveru eva.fit.vutbr.cz (správné výsledky najdete např. v souboru c201-test.out), získáváte za příklad 2 body. Jestliže Vaše implementace vyhoví i pokročilým testům (ty v zadání domácí úlohy nenajdete), získáváte za příklad i zbývající body (tedy 1 bod za příklad C201 a C203 a 2 body za příklad C206).

Doporučuji Vám proto, abyste si zkusili základní testovací aplikaci rozšířit a odhalit tak co nejvíce chyb ve své implementaci. Upravenou testovací aplikaci ale do IS FIT neodevzdávejte. Pokud se dostanete do časové tísně, nesnažte se řešit všechny příklady najednou v naději, že za částečné řešení něco dostanete. V takovém případě je výhodnější dokončit alespoň jeden či dva příklady pořádně.

Důležitá upozornění!

Domácí úlohy budou hodnoceny automatickými skripty na serveru eva. Nedodržení zadání  (např. zásahy do kostry, přejmenování souborů s řešením, zapakování odevzdaných souborů, ap.) bude mít za následek ztrátu všech bodů za domácí úlohu!

Stejně tak budou 0 body hodnoceny příklady nepřeložitelné a ty, které se nekonečně zacyklí - příklad se se zlou potáže (přesněji řečeno s "kill -9"), pokud bude potřebovat k řešení více jak 15 s.

Domácí úlohu vypracovávejte, prosím, samostatně a své řešení si dobře chraňte! V případě odhalení plagiátorství či nedovolené spolupráce, nebude udělen zápočet a dále bude zváženo zahájení disciplinárního řízení.

## C401 C402 C016

V druhé domácí úloze, kterou najdete v Souborech k předmětům / Algoritmy / Projekty / ial_2018_du2.tar.gz, na vás čekají následující tři příklady:
C401: binární strom a operace nad ním implementované rekurzivně za 3 body
C402: binární strom a operace nad ním implementované nerekurzivně za 4 body
C016: tabulka s rozptýlenými položkami za 3 body
Vaším úkolem je v souborech c401.c, c402.c a c016.c doplnit těla funkcí a odevzdat je prostřednictvím IS FIT (nekomprimované a s kódováním diakritiky podle UTF-8).

Správnost implementace si můžete ověřit pomocí základní testovací aplikace (např. c401-test.c), pro jejíž překlad máte připravený makefile (make all / make clean). Do hlaviček funkcí ani do hlavičkových souborů nezasahujte!

Jestliže implementace daného příkladu dává správné výsledky pro základní testovací aplikaci při překladu a spuštění na serveru eva.fit.vutbr.cz (správné výsledky najdete např. v souboru c401-test.output), získáváte za příklad 2 body. Jestliže vaše implementace vyhoví i pokročilým testům (ty k dispozici nemáte), získáváte za příklad i zbývající body (tedy 1 bod za příklad C401 a C016 a 2 body za C402).

Doporučujeme vám proto, abyste si zkusili základní testovací aplikaci rozšířit a odhalit tak co nejvíce chyb ve své implementaci. Upravenou testovací aplikaci ale do IS FIT neodevzdávejte! Pokud se dostanete do časové tísně, nesnažte se řešit všechny příklady najednou v naději, že za částečné řešení něco dostanete. V takovém případě je výhodnější dokončit alespoň jeden či dva příklady pořádně.
DŮLEŽITÁ UPOZORNĚNÍ!

Před odevzdáním vaše řešení důkladně otestujete na serveru eva.fit.vutbr.cz! Skutečnost, že vám řešení "někde jinde fungovalo", nebude bráno jako akceptovatelný argument u případných reklamací.

Vzhledem ke špatným zkušenostem z minulých let je termín odevzdání "hard deadline", tzn. nebudou akceptována žádná pozdní odevzdání formou e-mailu, apod.

Domácí úlohy budou hodnoceny automatickými skripty na serveru eva. Nedodržení zadání  (např. zásahy do kostry, přejmenování souborů s řešením, zapakování odevzdaných souborů, ap.) bude mít za následek ztrátu všech bodů za domácí úlohu!

Stejně tak budou 0 body hodnoceny příklady nepřeložitelné a ty, které se nekonečně zacyklí - příklad se se zlou potáže (přesněji řečeno s "kill -9"), pokud bude potřebovat k řešení více jak 15 sekund!

Domácí úlohu vypracovávejte, prosím, samostatně a své řešení si dobře chraňte! V případě prokázaného plagiátorství bude bez výjimky odebrán zápočet a bude zváženo zahájení disciplinárního řízení. Jen v akademickém roce 2014/2015 byl v předmětu IAL kvůli plagiátorství domácích úloh odebrán zápočet 17-ti studentům. U opakujících studentů byl následkem konec studia. V případě časové tísně doporučujeme raději odevzdat částečné řešení než riskovat uvedeným způsobem.